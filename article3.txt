10 САЙТІВ ДЛЯ ТИХ, ХТО ХОЧЕ НАВЧИТИСЬ ПРОГРАМУВАННЮ ОНЛАЙН

Сьогодні, коли IT-технології досягли небаченого розвитку, вміння програмувати, актуальне, як ніколи. 
Не важливо, чи ви вчитесь в школі і мрієте стати програмістом, чи вам уже за 30 і ви працюєте зовсім у іншій сфері. Чи вже знаєте якусь мову програмування, чи уявлення не маєте, як виглядає код. Сьогоднішня підбірка сайтів дозволить вам вивчити програмування незалежно від того, хто ви, скільки вам років і чим ви займаєтесь.

codecademy.com
Найвідоміший сайт для вивчення програмування. Ознайомлюватись із програмуванням ви почнете практично ж одразу з головної сторінки. Тут ви можете дізнатись принцип навчання та вибарти курс, який бажаєте вивчити – HTML, CSS, JavaScript, jQuery, PHP, Ruby, Python, API. На сайті більше 25 мільйонів користувачів та багато позитивних відгуків від авторитетних видань, що свідчить про велику популярність сервісу.

codeschool.com
Цей сайт пропонує більш поглиблене вивчення програмування. Новачкам не варто починати з цього сервісу, а от тим, хто вже ознайомився із програмування сайт буде дуже корисним. Курси є безкоштовними, але доступ до деяких розділів є платним – 25$ в місяць. Доступні такі курси для навчання – HTML5, CSS, CSS3, jQuery, Ruby, Ruby on Rails, iOS.

threehouse
Ці курси є набагато практичнішими, ніж інші, які просто навчають певній мові програмування. Перед вами ставиться певна задача, наприклад, створити інтерактивний веб-додаток, простий сайт, чи навіть joomla тему. І ви отримуєте всі необхідні знання для виконання завдання. Ресурс буде дуже корисний для починаючих програмістів, перед якими поставлена певна задача. Доступні курси – HTML, CSS, CSS3, JavaScript, jQuery, Ruby, Ruby on Rails, iOS, Android, UX, Database.

codeavangers.com
Сайт створений для людей, які не мають навичок програмування. Тут ви можете вивчати HTML5, CSS3 і JavaScript. Полювання на баги, участь в місії роботів, вирішення задач – навчання захоплююче і цікаве. В кінці кожного уроку вас чекає невелика міні гра, для того, щоб закріпити ваші знання на практиці.

hexlet.org
Онлайн університет, що проводить безкоштовні курси програмування та суміжних дисциплін. Відео-лекції, тести, вправи, домашні завдання та активна спільнота студентів – усе це Хекслет. Тут ви можете вивчати не лише мову програмування, але й такі курси як Введення в логіку чи Структура та інтерпретація комп’ютерних програм. Навчання проводиться російською мовою.

w3schools.com
Тут можна навчатись як інтерактивно, так і знайти підручники та приклади різних задач. Всі курси зручно посортовані по розділах, ви можете перейти саме до того, який вас цікавить. Після завершення курсу можна отримати платний сертифікат.

programmr.com
Онлайн лабораторія програмування із багатьма курсами – PHP, Java, C++, Python  та інші. Основний акцент зроблений на перевірку вже здобутих знань за допомогою інтерактивних вправ. Також тут є конкурси із програмування із грошовими преміями.

htmlacademy.ru
Спеціалізується на Html та СSS. Російськомовний інтерфейс дозволить легко розібратись новачкам. Для того, щоб зрозуміти, які курси і в якому порядкя краще проходити створена зручна карта навчання.
Якщо курси на цих сайтах є заскладними, або ж нудними для вас, спробуйте вивчати програмування граючи цікаві ігри. 

codecombat.com
Хочете навчитись писати код? Вам не потрібні уроки, вам потрібно писати багато коду. Саме так вважають розробники Codecombat. Це справжня мультиплеєрна гра і до того ж весела.

code.org
Цей проект підтримують найбільші компанії – Google, Microsoft, Apple та інші. Основна ідея – зробити програмування зрозумілим і доступним кожному, навіть дітям. Вивчайте програмування на основі улюбленої AngryBirds.

